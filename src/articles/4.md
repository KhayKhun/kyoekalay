---
title: "အထီးကျန်အဖော်မဲ့ခြင်း (Loneliness)"
category : "Mental Health"
intro : "တကယ့်အဖော်ကောင်းကို လိုချင်ရင် ပထမဆုံး ကိုယ့်ကိုယ်ကို အဖေါ်ကောင်း ဖြစ်အောင်လုပ်ပြီးနေနိုင်ဖို့လိုပါတယ်။ Extrernal companion ကို များများရှာတဲ့သူဟာ တယောက်တည်းနေရမှာကို မနေတတ်ဘူး။ မနေနိုင်တော့ဘူး။ တယောက်တည်း မနေနိုင်တဲ့သူဟာ ကိုယ့်စိတ်ထဲမှာ ဖြစ်တာကို ကြည့်ဖို့အခွင်အရေး နည်းသွားတယ်။ Self analysis အားနည်းလာတယ်။ "
---
တကယ့်အဖော်ကောင်းကို လိုချင်ရင် ပထမဆုံး ကိုယ့်ကိုယ်ကို အဖေါ်ကောင်း ဖြစ်အောင်လုပ်ပြီးနေနိုင်ဖို့လိုပါတယ်။ Extrernal companion ကို များများရှာတဲ့သူဟာ တယောက်တည်းနေရမှာကို မနေတတ်ဘူး။ မနေနိုင်တော့ဘူး။ တယောက်တည်း မနေနိုင်တဲ့သူဟာ ကိုယ့်စိတ်ထဲမှာ ဖြစ်တာကို ကြည့်ဖို့အခွင်အရေး နည်းသွားတယ်။ Self analysis အားနည်းလာတယ်။

Loneliness ကို temporarily relief လုပ်နေတဲ့သူဟာ ခိုင်မာရင့်ကျက်တဲ့ စိတ်ဓါတ်ကို မရနိုင်ဘူး။ ပြင်ပ relation တွေနောက်ပဲလိုက်နေတဲ့သူဟာ ကိုယ့် soul နဲ့ connectionလုပ်ဖို့ အချိန်မရှိတော့ဘူ။ loneliness ခဏတာ‌လေး ပျောက်သွားတယ်လို့ထင်ရပေမယ့် တကယ်တမ်းကိုယ်ဆုံရှုံးလိုက်တာက လေးနက်တဲ့ ဦးတည်ချက် ရည်မှန်းချက် ရင့်ကျက်တဲ့ စိတ်နေသဘောထားတွေကို လေ့ကျင့် ပြုစုပျိုးထောင်ဖို့ အခွင့်အရေးတွေပါ။ အဲဒါကိုယ်ပေးလိုက်ရတဲ့ cost ပဲ တန်ဖိုးပဲ။ ပြီးတော့ sense of direction ဆိုတဲ့ ကိုယ် ဘယ်ကိုဦးတည်ပြီး သွားနေသလဲ? ကိုယ့်ဘဝမှာ အရေးအကြီးဆုံး အလုပ်က ဘာလဲ? အဲဒါတွေလည်း မသိတော့ဘူး။ ဘာမှမရေရာတဲ့ လူစုလူဝေးထဲမှာပဲ ကိုယ်ပါ ပျောက်သွားတယ်။ ကိုယ့်ဘဝပါ ပျောက်သွားတယ်။

Loneliness ဆိုတာကို ကျော်လွန်နိုင်ဖို့ လွန်မြောက်နိုင်ဖို့ အရေးအကြီးဆုံးဖြစ်တဲ့ အလုပ်ဟာ ကိုယ့်စိတ်ထဲမှာ ရှိနေတဲ့ အရည်အသွေးတွေ၊ အရည်အချင်း တွေကို ထွက်ပေါ်လာအောင် တိုးတက်လာအောင် အားကောင်းလာအောင် ပြုစုပျိုးထောင်ဖို့ ဆိုတဲ့ အလုပ်ပါ။ အဖော်မဲ့နေတာကို ဖြေပျောက်ဖို့ စိတ်ကိုလမ်းလွှဲတဲ့နည်းတွေကလည်း အခုခေတ်မှာ ပိုပိုများလာပါတယ်။ ဟိုသွား ဒီသွား သွားဖို့နေရာတွေများလာသလို သူများကိုယ့်ကို သဘောကျအောင် အာရုံစိုက်အောင် လက်ခံအောင် ကျေနပ်အောင် လုပ်ကြကိုင်ကြတာလည်း ပိုများလာတယ်။ ကိုယ့်ကို သူများ အာရုံစိုက်တယ်ဆိုရင် ကိုယ့်ရဲ့ အဖေါ်မဲ့နေတဲ့ ခံစားမှု နည်းနည်းသက်သာသလို ခံစားရတယ်။ ဒါပေမဲ့ ဘယ်သူမဆို ကိုယ့်ကို အချိန်တိုင်း 100% ဘယ်လိုလုပ်အာရုံစိုက်နိုင်မှာလဲ။ Hollow ဖြစ်နေတဲ့သူတွေဟာ ချစ်တတ်ဖို့ရာအတွက် သူတို့မှာအခြေခံ မရှိဘူး။ သူတို့ဟာ loneliness ပျောက်ဖို့ပဲ ကြိုးစားနေရတယ်။

လူတွေကိုယ့်ကိုချစ်တာကို ကိုယ့်ဘဝမှာ တခုတည်းသော အရေးအကြီးဆုံးအချက်လို့ သဘောထားမယ်ဆိုရင် လူတွေ ငါ့ကိုချစ်အောင် ဘယ်လိုလုပ်ရမလဲဆိုတာပဲ တွေးနေတော့မှာ။ အဲဒီလိုလုပ်နေတဲ့သူတွေကို လူတွေက သိပ်မချစ်ဘူး။ အချစ်ခံချင်လို့ လိုက်လုပ်တဲ့သူတွေကို လူတွေက သိပ် အထင်မကြီးဘူး။ ချစ်လည်း သိပ်မချစ်ဘူး။ ဟန်လုပ်ပြီး ဆက်ဆံနေရတဲ့ လူ့အသိုင်းအဝိုင်းမှာ တကယ့်မိတ်ဆွေစစ်ဆိုတာလည်း ဘယ်မှာ ရှိနိုင်တော့မလဲ။ 

ကိုယ့်ကိုယ်ကို ချစ်တယ်၊ ကိုယ့်ကိုယ်ကို တန်ဖိုးထားတယ်၊ ကိုယ့်ဘဝကိုကိုယ် ကျေနပ်နေတယ်၊ ကိုယ့်မှာ စိတ်ဝင်စားစရာတွေ၊ လုပ်ချင်တာတွေ အများကြီးရှိတယ်၊၊ အဲဒါကို စိတ်ပါလက်ပါလုပ်ပြီး ခိုင်ခိုင်မာမာ ကိုယ့်ခြေထောက်ပေါ်ကိုယ် ရပ်တည်နိုင်တဲ့သူ ဖြစ်နေရင် ပတ်ဝန်းကျင်က အလိုလို ချစ်ခင်လေးစားတယ်။ အဲဒီလိုလူတွေဟာ ဆွဲဆောင်မှုလည်း ရှိတယ်။ လူတွေက အဲဒီလိုလူကို ပိုပြီး ချစ်ခင်တယ်။ အဲဒီလိုလူက လူတွေရဲ့ စိတ်ဝင်စားမှု၊ ချစ်ခင်မှုကို ဆွဲဆောင် နိုင်တဲ့သူ ဖြစ်သွားတယ်။ ကိုယ့်ကိုယ်ကို တန်ဖိုးထားတယ်၊ ချစ်တယ်ဆိုရင် အဲဒါ ကိုယ့်အမူအရာတွေမှာ ပေါ်နေပါတယ်။ ကိုယ့်စိတ် ခိုင်မာတာ၊ ကိုယ်လုပ်ချင်တာကို ပြတ်ပြတ်သားသား ထိထိရောက်ရောက် လုပ်နေတာကို မြင်တာနဲ့ လူတွေက ပိုပြီး တန်ဖိုးထားချင်စရာ ဖြစ်နေတယ်။ အားကိုးစရာ ဖြစ်နေတယ်။ အထီးကျန်မဖြစ်ချင်ရင် ဘာလုပ်ရမလဲဆိုတော့၊ ကိုယ့်ကိုယ်ကို ချစ်ပါ။ ကိုယ့်အလုပ်ကိုကိုယ် စိတ်ဝင်စားပါ။ လူတွေကို တန်းတူရည်တူ ဆက်ဆံပါ။ လူတွေကို စိတ်ဝင်စားပါ။ လူတွေကို မေတ္တာပေးပါ။ နားလည်မှု ပေးပါ။ သူ့အလိုအလျှောက်ပေးလာတဲ့ ချစ်ခင်မှုကို တန်ဖိုးထားပါ။

အဖော်မဲ့အထီးကျန်ဖြစ်ဖို့ရာ အရင်းခံအကြောင်းဟာ egocentric ဖြစ်လို့ပါ။ နောက်တနည်း ပြောရရင်တော့ pride ပါပဲ။ အတ္တသိပ်ကြီးသွားရင် selfish ဖြစ်လွန်းရင် အဖေါ်မဲ့သွားတယ်။ ငါက အောက်ကျနောက်ကျ ဖြစ်နေတယ်ဆိုတဲ့ ခံစားချက်ကြောင့် အဖော်မဲ့သလိုခံစားရသလို ငါက အထက်တန်းစားပါဆိုတဲ့စိတ် ဝင်နေရင်လည်း အဖော်မဲ့ဦးမှာပါဘဲ။ ဒီနှစ်ခုစလုံး မကောင်းပါဘူး။
လူမသိအောင် conceal လုပ်ရတာတွေ များရင်လည်း အဖော်မဲ့အထီးကျန်ဖြစ်တယ်။ ကိုယ်ကိုယ်တိုင်က transparent မဖြစ်ရင် ဘယ်သူမှကိုယ့်ကို စိတ်ရင်းနဲ့လာမပေါင်းတော့ဘူး။ တကယ်လို့ ကိုယ့်ဘဝမှာ အဖော်မဲ့အထီးကျန် ခံစားမှု ဖြစ်နေပြီဆိုရင် ကိုယ့်ကိုယ်ကို သေသေချာချာပြန်သုံးသပ်ပါ။ ငါ့မှာဒီလို ခံစားချက် ရှိတယ်ဆိုတာ aware ဖြစ်ဖို့က အရေးကြီးတယ်။

အခုခေတ်မှာ နေရာတိုင်းမှာ distraction အရမ်းများကြပါတယ်။ ကိုယ့်ပူပင်သောကနဲ့ကိုယ် စိတ်မအားကြလို့ ကိုယ့်ကိုကိုယ်တောင် self-centered မလုပ်နိုင်ကြတာ သူများစိတ်ထဲမှာ ဘယ်လိုခံစားနေရမလဲ ဆိုတာ သေသေချာချာ အာရုံစိုက်ပြီးတော့ မစဉ်းစားနိုင်ကြတော့တာမထူးဆန်းပါဘူး။ အဲဒီလို မစဉ်းစားနိုင်ကြရင် society တစ်ခုလုံးတယောက်ကိုတယောက် နားလည်မှုနည်းသွားပြီးတော့ အားလုံးပဲ အထီးကျန် ဖြစ်တဲ့ ခံစားမှုကို ခံစားလာရမှာပါ။

ကိုယ်မြင်နေရတဲ့ လောကကြီးဟာ ကိုယ့်စိတ်ရဲ့ reflection ပါပဲ။ ကိုယ့် world ကို‌တောင် မထိန်းသိမ်းတဲ့သူ တန်ဖိုးမထားတဲ့သူဟာ ဘယ်သူလဲဆိုတော့ empty , lonely ဖြစ်နေတဲ့သူတွေပါ။ Community ကို ထိန်းသိမ်းနေတဲ့သူများလာအောင် ဘယ်လိုလုပ်ရမလဲဆိုတော့ လူများစုဟာ သူတို့ဘဝကိုသူတို့ ကျေနပ်မှုရအောင် တန်ဖိုးရှိလာအောင် ဘယ်လိုလုပ်ရမလဲ ဆိုတာက စ စဉ်းစားရတယ်။ ကိုယ့်ကိုယ်ကို ကိုယ်မှ မထိန်းသိမ်းဘူး၊ တန်ဖိုးမထားတော့ဘူးဆိုရင် ကိုယ်နေတဲ့ လောကကြီးကို ထိန်းသိမ်းမှာ၊တန်ဖိုးထားမှာ မဟုတ်တော့ဘူး။ ထိန်းသိမ်းဖို့ စိတ်မကူးနိုင်ဘူး။ အေးချမ်းနေတဲ့သူဟာ ဘယ်သူ့ကိုမှ ဒုက္ခမပေးဘူး။ ကိုယ့်ဘဝကိုကိုယ် ကျေနပ်တဲ့သူဟာ အများကို ဒုက္ခ မပေးဘူး။

လူတွေဟာ လူတွေကြားမှာနေပြီး အဖော်မဲ့အထီးကျန် ပိုဖြစ်လာတယ်။ အပျော်အပါးတွေလည်း အခုခေတ်မှာ ပိုများလာတယ်။ အပျော်အပါး များသလောက် အဖေါ်လည်း ပိုပြီးမဲ့လာတယ်။ လူမရှိလို့၊ ကိုယ့်အနားမှာ ဘယ်သူမှမရှိလို့ အထီးကျန်ဖြစ်တာ မဟုတ်ဘူး။ ကိုယ့်အနားမှာ လူတွေအများကြီး ရှိနေပေမဲ့လည်း ကိုယ်ဟာ တကိုယ်တည်း အထီးကျန် အဖေါ်မဲ့ ဖြစ်နေတယ်။

Lonely ဆိုတာ အဖေါ်မဲ့လို့ အားငယ်သွားတာကို ပြောတာ။ alone ဆိုတာ သူ့ဟာသူ အဖေါ်မရှာပဲနဲ့ တကိုယ်တည်း နေတာကိုပြောတာ။ အားငယ်တာ မဟုတ်ဘူးနော်။

"I am alone, but I’m not lonely"

ငါ တကိုယ်တည်း နေတယ်။ ဒါပေမဲ့ ငါ့မှာ အဖေါ်လိုချင်တဲ့စိတ် မရှိဘူး။ အဖေါ်မရှာဘူး။ အဖေါ်မရှိလို့ အားငယ်တဲ့စိတ်လည်း မရှိဘူး။ အဲဒီလို နေနိုင်ရင် မြို့ထဲမှာဘဲနေနေ၊ တောထဲမှာဘဲနေနေ ကောင်းပါတယ်။ အဲသလို ရင့်ရင့်ကျက်ကျက်၊ ခိုင်ခိုင်မာမာ တကိုယ်တည်း နေနိုင်အောင် ကြိုးစားကြပါ။

(ဖတ်ဖူးထားတဲ့ ဆရာတော်ဦးဇောတိကစာကို အနည်းငယ်ပြုပြင်၍ ပြန်လည်ရေးသားပါတယ်ရှင့်🙏)

#DrThinnie 
#LifeTherapist 
#loneliness
