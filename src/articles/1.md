---
title : "Body Shaming and Insecurity"
category : "Mental Health"
intro : "ကိုယ့်ရဲ့ ခန္ဓာကိုယ် အစိတ်အပိုင်းတစ်ခုခုကို ဝေဖန်နှိမ်ချသလို ပြောဆိုခံရတာမျိူးကို Body Shaming လို့ ခေါ်ပါတယ်။ 

ဝလာလိုက်တာ၊ ပိန်နေတာမှ၊ ရုပ်ကလဲ၊ အမာရွတ်တွေနဲ့ စသလို ရုပ်နဲ့ ခန္ဓာကိုယ်ကို ဝေဖန်ပြောဆိုတာမျိူးအပြင် သူများနဲ့ နှိုင်းယှဉ်ပြီး သူများတွေက လိုက်လို့ ဝတ်တာ၊ နင်နဲ့ လိုက်လို့လား စသဖြင့် အပြောခံရတာတွေကလဲ Body Shaming"
---
ကိုယ့်ရဲ့ ခန္ဓာကိုယ် အစိတ်အပိုင်းတစ်ခုခုကို ဝေဖန်နှိမ်ချသလို ပြောဆိုခံရတာမျိူးကို Body Shaming လို့ ခေါ်ပါတယ်။ 

"ဝလာလိုက်တာ၊ ပိန်နေတာမှ၊ ရုပ်ကလဲ၊ အမာရွတ်တွေနဲ့" စသလို ရုပ်နဲ့ ခန္ဓာကိုယ်ကို ဝေဖန်ပြောဆိုတာမျိူးအပြင် သူများနဲ့ နှိုင်းယှဉ်ပြီး "သူများတွေက လိုက်လို့ ဝတ်တာ၊ နင်နဲ့ လိုက်လို့လား" စသဖြင့် အပြောခံရတာတွေကလဲ Body Shaming တစ်မျိူးပါဘဲ။ 

Body Shaming ကနေ လူကို "ဒီလိုပုံဆို ဘယ်သူမှ ကြိုက်မှာ မဟုတ်ဘူး" "ဒီပုံနဲ့ အပြင်သွားရင် လူတွေက အထင်သေးလိမ့်မယ်" စသဖြင့် နောက်ဆက်တွဲ အတွေးတွေ ဝင်လာအောင်ပြောတာကလဲ အပြောခံရသူကို insecurity (စိတ်မလုံခြုံမှူ) ဖြစ်စေပါတယ်။

Body Shaming အလုပ်ခံရပြီး Positive Thinking (အကောင်းမြင်စိတ်) နဲ့ ကိုယ့်ကိုကိုယ် ပိုလှ၊ ပိုကျန်းမာအောင် နေနိုင်တဲ့ သူတွေအတွက်တော့ ဒါဟာ ပြဿနာကြီးကြီးမားမား မဖြစ်စေပါဘူး။ 

တချိူ့တွေအတွက်တော့ Body Shaming ကို ခံရပါများရင် မိမိကိုယ်ကို ယုံကြည်မှူ ထိခိုက်စေပြီး အမြဲ စိတ်ထဲမှာ ဝင်နေတာမျိူး၊ ပြောင်းလဲဖို့ အပြင်းအထန်ကြိုးစားလာတာမျိူးတွေ ဖြစ်တတ်ပါတယ်။ ဥပမာ - ဝတယ်လို့ အပြောခံရမှာကြောက်လို့ အပြင်းအထန် အစားလျှော့စားတာမျိူးတွေဟာ အသက်အန္တရာယ် ခြိမ်းခြောက်မှူထိပါ ဖြစ်စေပါတယ်။

Body Shaming အလုပ်ခံရရင် စိတ်မလုံခြုံမှူ မဖြစ်အောင် ဘယ်လို ကာကွယ်ကြမလဲ

🚩Self confidence ရှိပါ။
သူများပြောလို့ ကိုယ့်စိတ်ကို အထိခိုက်မခံဘဲ Self confidence (မိမိကိုယ်ကိုယုံကြည်မှူ) နဲ့ 
ရပ်တည်လို့ ရပါတယ်။ တကယ်လဲ စိတ်ထဲ အထိခိုက် မခံသင့်ပါဘူး။ ဘယ်သူမှ သဘောမကျတောင် ကိုယ့်ခန္ဓာကိုယ်ကို ကိုယ်သဘောကျပေး၊ ချစ်ပေးပါ။ 

🚩Body-positive ဖြစ်တဲ့သူတွေနဲ့ နေပါ။
သူများရဲ့ ခန္ဓာကိုယ် ဖြစ်တည်မှူကို မဝေဖန်တတ်တဲ့သူတွေ၊ ကိုယ့်ကိုကိုယ် အမြဲ appreciation ဖြစ်တဲ့သူတွေနဲ့ နေပေးပါ။ သူတို့နဲ့ စကားပြောရင်း ကိုယ့်ကိုကိုယ်လဲ အကောင်းမြင်တတ်လာသလို တခြားသူတွေကိုလဲ အကောင်းပိုပြောတတ်လာပါလိမ့်မယ်။

​🚩Body Shaming လုပ်တဲ့သူတွေနဲ့ ရင်ဆိုင်ပါ။
ကိုယ်ကိုတိုင်ရော သူများတွေကို Body Shaming လုပ်မိလား? ဘေးပတ်ဝန်းကျင်က မိသားစု၊ သူငယ်ချင်းတွေကရော ဘယ်လောက် လုပ်တတ်လဲ? ပြောတဲ့သူတွေကို သေချာနားလည်အောင် ရှင်းပြပြီး အသိပေးတတ်တာမျိူးလဲ လုပ်လို့ရပါတယ်။ သူတို့ မသိလို့ လုပ်မိတာမျိူးလဲ ဖြစ်နိုင်ပါတယ်။

🚩ကိုယ့်ခန္ဓာကိုယ်မှာ ကိုယ်ကြိုက်တဲ့ အရာလေးတွေကို ရှာဖွေပါ။
ဘယ်သူ့အကြိုက်မှ မဟုတ်ဘဲ ကိုယ့်ဆီမှာ ကိုယ်သဘောကျတာလေးတွေ ဘာရှိလဲ?  ဥပမာ -ကြော်ငြာတွေမှာ သွားဖြူဖြူလေးတွေ၊ မျက်တောင်မွှေးရှည်ရှည်လေးတွေ ရှိအောင် ဘာလုပ်ရမလဲစတာလေးတွေ ကြော်ငြာတတ်ပါတယ်။ ကိုယ့်မှာရော မရှိသေးတာကို ကျော်မကြည့်ဘဲ ဘာလေးတွေ ရှိနှင့်ပြီလဲကို ကြည့်သင့်ပါတယ်။ ဆံပင်ပုံစံသစ်လေးလား? ရုပ်ပိုင်းဆိုင်ရာ ဖြစ်ဖြစ်၊ စိတ်ပိုင်းဆိုင်ရာဖြစ်ဖြစ် ကိုယ့်ကိုကိုယ် ဒါလေးရှိလို့ သဘောကျမိတာဆိုတဲ့ အချက်လေးတွေ ပြန်တွေးမိရင်း နေ့တိုင်း ပျော်လို့ရပါတယ်။

Body Shaming ကြောင့် ခံစားရတဲ့ စိတ်မလုံခြုံမှူ Insecurity အပြင် အခြားစိတ်ခံစားချက်ပြဿနာတွေအတွက် အကူအညီလိုအပ်ရင်လဲ  mental heal မှာလဲ counseling services တွေရှိလို့  လာရောက်ပြီး ဆက်သွယ်မေးမြန်းလို့ရပါတယ်ရှင်။

Body Shaming ကြောင့် ခံစားနေရတာလေးတွေကနေ ရုန်းထွက်နိုင်ကြပါစေ။ 💙

#mental_heal